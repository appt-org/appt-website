---
locale: nl
slug: /q42
contentful_id: 7IqGWqOp2HURpB6iSRQfsK
icon: /img/light/q42-logo-black.png
title: Q42
hide_table_of_contents: true
pagination_next: null
pagination_prev: null
description: Digital product studio Q42 is mede-initiator van Appt.org en maakt de library voor het meten van toegankelijkheidsfuncties in apps.
authors: [janjaap, johan]
---

# Q42

Q42 bouwt digitale producten die het leven van mensen slimmer, beter en leuker maken.

Als maker van apps voor onder andere Philips Hue, PostNL, Rijksmuseum en Lightyear staat de eindgebruiker voor ons centraal. En dus ook toegankelijkheid. 

Maar welke accessibility-instellingen gebruiken Nederlanders nou écht op hun telefoon? Om die vraag te beantwoorden zijn we in 2020 een kwantitatief onderzoek gestart naar ingeschakelde accessibility-­functies in door ons gebouwde apps. De motivatie voor dit onderzoek was: bewijzen dat toegankelijkheid van digitale producten veel belangrijker is dan veel mensen veronderstellen. En dat blijkt uit de [resultaten](/nl/stats).

Een open source library (een klein stukje programmatuur) is in overleg met opdrachtgevers toegevoegd aan verschillende apps om te controleren welke toegankelijkheidsopties gebruikers hebben geactiveerd. Er worden hierbij geen persoonsgegevens verzameld of verwerkt. Ook in de verwerking worden geen gegevens verzameld of gegenereerd die herleidbaar zijn naar een persoon. De gegevens die worden verzameld zijn generieke eigenschappen en instellingen van mobiele apparaten.  

Wil je zelf data verzamelen over het gebruik van toegankelijkheidsfuncties in jouw eigen app? In het artikel [**Verzamel jouw eigen toegankelijkheidsdata**](/nl/artikelen/verzamel-jouw-eigen-toegankelijkheidsdata) leggen we uit hoe je dit kunt doen.

Je kunt de getallen uit ons onderzoek ook in jouw eigen verhaal of presentatie verwerken. [Download daarvoor de meest recente getallen](/nl/stats/download-stats) in een formaat naar keuze.

Als je vragen hebt of hier meer over wilt weten, neem dan contact op met Johan Huijkman van Q42: [johan@q42.nl](mailto:johan@q42.nl).
<CustomLink url="https://q42.nl/" label="Bezoek de website van Q42" external={true} appearance="primary button" />